"Ieri, qualcuno stava bussando alla porta sbarrata di cucina. Suona inquietante, vero? Capisco perfettamente che questo possa sembrare assurdo, ma c'era una sorta di irrazionale paura dentro di me. Come un bambino, quando ha paura dei mostri sotto il letto. Credo che questi timori crescano molto di più quando ci si allontana dalla civiltà... Quando sei fra le persone, come parte integrante della società, anche se ti trovi un mostro sotto il letto lo puoi raccontare a qualcuno, ma quando sei da solo nel buio tutti i santi giorni, non funziona così. Ti racconterò la prossima volta come è andata a finire, dato che non c'è solo questo di strano. Ad esempio, qualcuno sta disturbando il mio segnale, presumibilmente da Shoreline. E' una cosa molto difficile da fare senza potenti antenne. Prova a cercare antenne satellitari, è molto probabile che utilizzino qualcosa di molto simile. Ce ne dovrebbero essere almeno due, distanziate circa 400-450 metri l'una dall'altra."